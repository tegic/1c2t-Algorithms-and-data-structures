Przebieg ćwiczenia:

I.
l. W oparciu o losowy ciąg nie powtarzających się liczb naturalnych (zapamiętany przykładowo w tablicy) należy zbudować:

- posortowaną listę jednokierunkową (sortowanie w trakcie wstawiania pojedynczego elementu),
- drzewo poszukiwań binarnych (BST).

2. Zmierzyć czas:
- tworzenia obu struktur,
- sumaryczny czas wyszukiwania wszystkich elementów jeden po drugim w oparciu o tablicę pomocniczą,
- czas usuwania struktur przy usuwaniu zawsze pierwszego elementu listy i elementów drzewa w porządku wstecznym.

Liczbę wczytywanych elementów należy dobrać w sposób umożliwiający pomiar czasu.
Wyniki należy przedstawić na wspólnych wykresach dla poszczególnych operacji: tworzenia, wyszukiwania, usuwania.
W razie konieczności należy zastosować skalę logarytmiczną.
Dokonać porównania listy jednokierunkowej i drzewa poszukiwań binarnych.
Sformułować wnioski dotyczące efektywności i wygody korzystania z obu struktur, złożoności obliczeniowej analizowanych operacji.
Jakie są wady i zalety tych struktur?

II.
1. Utwórz drzewo BST i podaj jego wysokość, następnie skonstruuj wyważone drzewo AVL.
tj. odczytaj elementy drzewa BST w porządku inorder i wykorzystaj metodę połowienia binarnego.
Podaj wysokość utworzonego drzewa AVL. Porównanie wysokości obu drzew zobrazuj na wykresie w zależności od ilości elementów.

2. Jakiemu celowi służy wyważanie drzewa i jakie są skutki wykonania tej operacji? Kiedy jej realizacja jest sensowna?

III.
Porównać wady i zalety struktur statycznych i abstrakcyjnych (złożonych).
